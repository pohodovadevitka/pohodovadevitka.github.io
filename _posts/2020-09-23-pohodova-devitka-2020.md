---
layout:      post
title:       "PoHodová devítka 2020"
published:   true
description: "PoHodová devítka 2020"
date:        "2020-09-23T08:45:00"
---

<p>Již sedmý ročník PoHodové devítky byl letos, vzhledem ke zrušení bítešských hodů, pouze „Pohodový“. Ovšem řekli bychom, že více, než obvykle. Počasí nám jako většinou přálo, sluníčko na září 
až nebývale hřálo. Lehkou komplikací, která se nakonec ukázala být spíše výhodou, bylo na poslední chvíli přemístění zázemí závodu na tréninkové fotbalové hřiště (dřívější „škvára“). Snažili jsme se dát dostatečně najevo, že registrace, start i vše ostatní bude právě zde a nikoliv, jak bývá obvyklé, hned u vstupu na stadion. Zdá se, že všichni trefili správně, protože jsme letos zaznamenali nadprůměrnou účast 65 běžců v hlavním závodě a 57 dětí! Novinkou letos byl lidový běh na 1,2 km pro ty, kteří si 
na 9 km netroufnou. Tuto trať běželi také dorostenci/dorostenky.</p>
<p>Od 11 hodin startovaly dětské kategorie od těch nejmladších. Dívky/chlapci 0-6 let (250 m)- mladší žákyně/mladší žáci (400 m) - starší žákyně/starší žáci (500 m). Všichni tito absolvovali své závody přímo na tréninkovém hřišti, a to formou buď jednoho, nebo dvou kol. Odpadlo tak poněkud nepřehledné kroužení několika krátkých okruhů se samými zatáčkami. Takto bylo pro všechny zřejmé, jak si každý mladý závodník právě vede. Na každého v cíli čekal balíček s občerstvením a také medaile. První tři nejrychlejší z každé dětské kategorie byli navíc vyhlášeni na stupně vítězů a odměněni krásnou kovovou medailí.</p>
<p>Zde jsou vítězové jednotlivých kategorií:</p>
<div class="table-responsive">
    <table class="table table-condensed table-bordered table-sm">
        <tr><td>Dívky</td><td>2014-2020</td><td>Klára Plechatá</td><td>01:12</td></tr>
        <tr><td>Chlapci</td><td></td>2014-2020</td><td>Pavel Dohnal</td><td>01:08</td></tr>
        <tr><td>Ml. žákyně 2011-2013</td><td>Barbora Krupičková</td><td>01:47</td></tr>
        <tr><td>Ml. Žáci 2011-2013</td><td>Fanda Buchta</td><td>01:39</td></tr>
        <tr><td>St. žákyně 2008-2010</td><td>Klára Smutná</td><td>02:11</td></tr>
        <tr><td>St. žáci 2008-2010</td><td>Tomáš Buršík</td><td>01:54</td></tr>
        <tr><td>Dorostenky 2007-2003</td><td>Kristýna Kolářová</td><td>06:19</td></tr>
        <tr><td>Dorostenci 2007-2003</td><td>Jan Krupička</td><td>06:18</td></tr>
    </table>
</div>

<p>Vítězem lidového běhu se stal Pavel Plechatý z Přibyslavic. Hlavní závod odstartoval ve 14 hodin. Tím, že byl start přemístěn, došlo k prodloužení trati na cca 9250 m. Útěchou za toto „prodloužení“ pro závodníky bylo, že v ceně startovného obdrželi ponožky v novém designu PoHodové devítky (doufáme, že se líbí a budou sloužit ☺). Trať zůstala stejná, jako v předchozích ročnících, tedy převážně terénní okruh směrem na Křoví. Vzhledem k vlhkému roku byla trať místy poměrně dost zarostlá. Organizátoři se však v sobotu vydali trať označit a v kritických místech také trochu prosekat, což běžcům pohyb, i v tak náročném terénu závodu, trochu usnadnilo. Kritickým místem trati je tradičně asi 50m úsek po seběhu zpět k potoku. Letos zde bylo obzvlášť neprostupné bahno. I přes upozornění před startem, že je vhodné místo oběhnout zprava, zde nejeden běžec nechal v blátě botu, pro kterou se musel vracet a pracně ji lovit. I to ke krosovému závodu patří ☺ Do cíle tak běžci dorazili někteří zablácení, jiní nějakou záhadou čistí. Všichni však vyčerpaní, sluníčko přece jen pálilo. Po odeznění největší únavy se však všem vloudil na rty úsměv, což je pro nás – organizátory PoHodové devítky, ta největší odměna. Odměněni byly samozřejmě i nejrychlejší běžci ze tří ženských a čtyř mužských kategorií. Tradiční kategorií je „Nejrychlejší Bítešačka“ a „Nejrychlejší Bítešák“. Není to poprvé, co si tuto kategorii podmanila Jana Jeřábková (48:50) a Petr Jeřábek (39:28). Samostatně byli vyhlášeni také tři nejrychlejší ženy a muži bez ohledu na věkovou kategorii. Zejména v mužích šlo o vyrovnaný souboj, kdy se tři nejrychlejší vešli do 24 vteřin. Běžcem s nerychlejším finišem se stal Ondřej Rosa z Velkého Meziříčí hájící barvy oddílu VSK Univerzita Brno, který se na náš závod vrátil po 5 letech (vyhrál ročníky 2014 a 2015). Ženskou kategorii opanovala Monika Tomanová z Nového Města na Moravě, která zvítězila o více než 4 minuty.</p>
<div class="table-responsive">
    <table class="table table-condensed table-bordered table-sm">
        <tr><td rowspan="3">Ženy:</td><td>1. místo</td><td>Monika Tomanová</td><td>Nové Město na Mor.</td><td>44:41</td></tr>
        <tr><td>2. místo</td><td>Jana Jeřábková</td><td>TJ Spartak Třebíč (Pánov)</td><td>48:50</td></tr>
        <tr><td>3. místo</td><td>Alice Marková</td><td>50:32</td><td></td></tr>
        <tr><td rowspan="3">Muži:</td><td>1. místo</td><td>Ondřej Rosa</td><td>VSK Univerzita Brno</td><td>37:38</td></tr>
        <tr><td>2. místo</td><td>Miroslav Mucha</td><td>NHÚ Balinka VM</td><td>37:49</td></tr>
        <tr><td>3. místo</td><td>Filip Šolc</td><td>Ski Žabiny</td><td>38:02</td></tr>
    </table>
</div>
<p>Všem běžcům chceme poděkovat, že na start v této nepřehledné době dorazili. Poděkování tradičně patří našemu skvělému týmu dobrovolníků, bez kterých bychom to v neděli prostě nezvládli a bezesporu také sponzorům, díky kterým si můžeme dovolit nechat udělat ponožky pro každého závodníka a zajistit další ceny a materiální vybavení závodu. Jejich výčet je dostupný na našich webových stránkách <a href="https://www.pohodovadevitka.cz">www.pohodovadevitka.cz</a>, kde mimo jiné najdete kompletní výsledky všech závodů a odkazy na fotogalerie. Za poskytnutí zázemí děkujeme FC PBS Velká Bíteš. Nám i běžcům se nové zázemí líbilo a bude-li to možné, rádi jej zachováme i pro další ročníky.</p>
<p>V roce 2021 se těšíme na startu!</p>
<p class="text-right">za organizátorský tým PH9</p>
<p class="text-right">Zdeněk Kundera</p>
