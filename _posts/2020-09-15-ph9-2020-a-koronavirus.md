---
layout:      post
title:       "PH9 2020 a koronavirus"
published:   true
description: "Opatření proti šíření koronaviru nám náš závod, jestli se během příštích pár dní nepřitvrdí, neznemožní - jedná se o venkovní akci."
date:        "2020-09-15T13:00:00"
---

Opatření proti šíření koronaviru nám náš závod, jestli se během příštích pár dní nepřitvrdí, neznemožní - jedná se o venkovní akci.

Přístup ke koronaviru je mezi lidmi různý. 

Nechceme zpřísňovat vládou stanovená bezpečnostní opatření, zároveň ale rozumíme těm, kteří jisté obavy mají. Proto necháváme na vás - závodnicích - jak k tomu přistoupíte vy sami. Jestli si brát roušku nechcete, nedělejte to, nikdo vás za to nebude popotahovat, nic neporušujete. Jestli chcete být k ostatním ohleduplní, roušku si vezměte. Organizátorský tým u prezence, který bude v bezprostředním styku se startujícími, bude mít roušky na sobě. Zajistíme 50 ks jednorázových roušek, kdyby si někdo z domu nevzal a chtěl ji na sobě mít nebo zapomněl. K dispozici bude i dezinfekce.

Nejrizikovější se zdá být čekání na startovní výstřel, kde dojde k těsnému kontaktu startujících. Proto, jestli budete mít roušku s sebou, doporučujeme si ji vzít i na start a při výstřelu hodit pod sebe na zem, my se těchto odhozených roušek pak zbavíme (vyhodíme).

Pohyb po zázemí, srocování se a diskutování o tom, jak nemáte naběháno, nijak ze strany organizátorů omezeny nejsou 🙂
